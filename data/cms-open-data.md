## CMS ja avoin data

![cms](https://cms-docdb.cern.ch/cgi-bin/PublicDocDB/RetrieveFile?docid=3045&filename=CMSlogo_color_nolabel_1024_May2014.png&version=3)

CERNissä toimiva CMS-koe (Compact Muon Solenoid) on yksi suurista yleiskokeista, jossa voidaan kerätä havaintoja laajalla otoksella erilaisiin hiukkasfysiikan polttaviin kysymyksiin. CMS-kollaboraatio on jo vuosia julkaissut havaintojaan avoimesti ulkopuolistenkin käyttöön niin tutkimus- kuin opetustarkoituksiin (kuten [Open Data Portalista näkyy](http://opendata.cern.ch/search?page=1&size=20&experiment=CMS)).

Raa'an tieteellisen datan lisäksi näistä aineistoista on karsittu tarkoituksenmukaisesti opetuskäyttöön suunnattuja settejä, jotka ovat yhä kookkaita ja rosoisia, mutta muodoltaan helpommin lähestyttäviä ja intuitiivisia ilman alan koulutustakin. Näitä materiaaleja voi selata suoraan tiedostoina, Excelin avulla tai miten tahtoo, mutta me CMS Open Data Education -tiimissä olemme vakuuttuneita autenttisemman ohjelmointityön hyödyistä ja mahdollisuuksista. Tältä kannalta olemmekin luoneet Python-pohjaisia harjoitteita, joilla päästään paremmin opiskelijoiden kanssa käsiksi siihen mitä fyysikko tai data-analyytikko tekee töissään nykyaikana.

## [Materiaalipankkimme](https://github.com/cms-opendata-education/cms-jupyter-materials-finnish/tree/master) 
löytyy GitHubista, tarjoten ensisijaisesti inspiraatiota opettajille omien materiaaliensa tekoon, ja tarjoaa muun muassa seuraavia mahdollisuuksia:

Higgsin metsästystä

![higgs](../assets/img/higgsOD.png)

Hiukkasten etsintää kahden myonin spektristä  

![dimuon](../assets/img/dimuon.png)

Datan leikkelyä ja rajauskriteerejä

![raj](../assets/img/eneRaj.png)

Jos etsit nopeaa sisäänheittoa, suuntaa [Työkalut tutuksi -osioon](https://github.com/cms-opendata-education/cms-jupyter-materials-finnish/tree/master/TyokalutTutuiksi).

Jos etsit mallia oppikokonaisuuksiin, suuntaa [tänne](https://github.com/cms-opendata-education/cms-jupyter-materials-finnish/tree/master/Opetusmateriaalit).

Jos haluat kokeilla itsenäisempiä esimerkkimuistioita vaikka työpajapuuhiin, suuntaa [demojen pariin](https://github.com/cms-opendata-education/cms-jupyter-materials-finnish/tree/master/Demot).

