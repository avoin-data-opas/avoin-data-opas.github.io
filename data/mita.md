---
category: data
---

## Mitä data on?

Data ja informaatio ovat termejä, joihin törmää jatkuvasti. Syvempään semantiikkaan juuttumatta voidaan yleistäen todeta, että data sisältää jostain kerättyjä arvoja ja sitä analysoimalla saadaan aikaan informaatiota, josta voidaan jalostaa tietoa. Yksittäinen datan palanen (datum), kuten äänne tai tietokonebitti, ei itsessään välttämättä kerro mitään ilman selittävää kontekstia. Siirtymä datasta informaatioksi on suhteellisen sumuinen, huomioiden miten monivaiheisessa analyysissä hiotumpikin data voi toimia raaka-aineena vielä hienostuneemmalle vaiheelle.

Esimerkiksi hiukkaskiihdyttimen törmäyskokeiden tuloksia voidaan kerätä rautatasolla talteen datana, käsitellä tietokoneohjelmilla ihmisluettavaan ja informatiiviseen muotoon, mistä sitten voidaan tiedeyhteisön sisällä tiristää uutta tietoa irti. 
