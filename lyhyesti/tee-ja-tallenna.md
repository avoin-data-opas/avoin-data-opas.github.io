---
category: lyhyesti
---

## Tuotosten tallentaminen

Omalla koneella tallentaminen toimii tavalliseen tapaan.

MyBinderissa työtila katoaa täysin käytön lopuksi, joten kaikki tulokset kannattaa ottaa talteen myöhempää käyttöä varten. Tiedosto-valikosta löytää joukon mahdollisuuksia, kuten vaikka koko IPYNB-muodon jonka parissa työskentelyä voi jatkaa myöhemmin. Opiskelijoiden tuotoksia arvioidessa voi olla hyvä ottaa palautuksia vastaan valmiiksi ajettuina HTML- tai PDF-tiedostoina joita on helppoa lukea. Kansiopuussa voi avata oman koneen tiedostoja virtuaalitilaan "Upload"-napilla.

![save](../assets/img/save.png)

Tämän voi tehdä vaikka yhteys ytimeen olisikin katkennut. MyBinderissa on nykyään myös pari elämää helpottavaa nappia, joilla voi ladata muistionsa nykyisen tilan selaimen välimuistiin ja palauttaa sen sieltä uudelleenkäynnistyksen jälkeen! 

![awesome](https://aws1.discourse-cdn.com/standard11/uploads/jupyter/optimized/2X/6/627f2f5ef76eaf67ff4e4c6bb5d89dd8c43cebc3_2_760x562.gif)

1. Kun huomaat ytimen irtautuneen, tallenna nykytilasi selaimeen.
2. Käynnistä Binder-sessio uudelleen.
3. Avaa sama muistio kuin aiemmin.
4. Paina palautusnappia.
5. Tadaa! Tarkempia tietoja ja yllä oleva gif [täältä](https://discourse.jupyter.org/t/getting-your-notebook-after-your-binder-has-stopped/3268)

Googlen CoLabia käyttäessä on mahdollista tallentaa suoraan Driveen eikä siinä ole samanlaista aikarajoitusta kuin ilmaiseksi lahjoituksilla pyörivässä MyBinderissa, mutta se vaatii integroitumisen Googlen järjestelmiin mm. googletilin kautta.


