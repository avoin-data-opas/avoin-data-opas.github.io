---
title: Miten muokkaan sivua
lang: fi
ref: muokkaa
category: lyhyesti
---

# Tiedoston muokkaaminen Jupyter Notebookissa

Notebookit ovat helppokäyttöisiä työkaluja: pohjimmiltaan muistio koostuu soluista, joille voi valita joko teksti- tai koodistatuksen. Näitä lisäämällä ja muotoilemalla voi kirjoittaa omia materiaalipohjiaan ties minkä aineistojen analysointiin.

Jupyter Notebookien perusilme näyttää tältä:

![NB](../assets/img/NBesim.png)

Soluja pääsee muokkaamaan kaksoisklikkaamalla ja niiden sisällön suorittaminen onnistuu joko työkalurivin **"Run"**-painikkeesta tai suoraan näppäimistöltä painamalla **Ctrl+Enter**. Jos solu on valittu, sen ympärillä on sininen reunus, joka muuttuu vihreäksi muokkaustilassa.

Työkalurivin **"Help"**-valikosta (tai painamalla **"h"** ilman soluvalintaa) löytyy lista pikanäppäimistä, joilla voi nopeuttaa työskentelyä.

Tekemällä oppii kuitenkin parhaiten, joten [kokeile notebookin muokkaamista tästä](https://mybinder.org/v2/gh/opendata-education/opendata-education.github.io/HEAD?filepath=examples%2Fdata-analyysi_esimerkki.ipynb).

Omalla koneella olevia notebook-tiedostoja voi avata MyBinderissa valitsemalla *File -> Open* ja seuraavasta näkymästä *Upload*.
